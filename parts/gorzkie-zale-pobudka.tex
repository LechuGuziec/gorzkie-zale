
\subsection{Pobudka}

Gorzkie żale przybywajcie,\\ Serca nasze przenikajcie, Serca nasze przenikajcie

Rozpłyńcie się me źrenice,\\ 
Toczcie smutnych łez krynice, Toczcie smutnych łez krynice.

Słońce, gwiazdy omdlewają,\\ 
Żałobą się pokrywają, Żałobą się pokrywają, 

Płaczą rzewnie Aniołowie, \\ 
A któż żałość ich wypowie, A któż żałość ich wypowie?

Opoki się twarde krają,\\ 
Z grobów umarli powstają, Z grobów umarli powstają.

Cóż jest, pytam, co się dzieje?\\
Wszystko stworzenie truchleje! Wszystko stworzenie truchleje!

Na ból Męki Chrystusowej,\\ 
Żal przejmuje bez wymowy, Żal przejmuje bez wymowy.

Uderz, Jezu, bez odwłoki,\\
W twarde serc naszych opoki!  W twarde serc naszych opoki!

Jezu mój, we krwi ran Swoich,\\
Obmyj duszę z grzechów moich! Obmyj duszę z grzechów moich! 

Upał serca swego chłodzę,\\
Gdy w przepaść Męki Twej wchodzę.  Gdy w przepaść Męki Twej wchodzę.
