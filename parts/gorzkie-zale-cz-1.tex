\section{CZĘŚĆ PIERWSZA}

\input{parts/gorzkie-zale-pobudka}

\subsection{Intencja}

Przy pomocy łaski Bożej przystępujemy do rozważania męki Pana naszego
Jezusa Chrystusa.

W pierwszej części będziemy rozważali, co Pan Jezus wycierpiał od
modlitwy w Ogrójcu aż do niesłusznego oskarżenia przed sądem. Te
zniewagi i zelżywości temuż Panu za nas bolejącemu ofiarujmy: za Kościół
święty katolicki, za najwyższego Pasterza z całym duchowieństwem, nadto
za nieprzyjaciół krzyża Chrystusowego i wszystkich niewiernych, aby im
Pan Bóg dał łaskę nawrócenia i opamiętania.


\subsection{Hymn}

Żal duszę ściska, serce boleść czuje,\\
Gdy słodki Jezus na śmierć się gotuje;\\
Klęczy w Ogrójcu, gdy krwawy pot leje,\\
Me serce mdleje.

Pana świętości uczeń zły całuje,\\
Żołnierz okrutny powrózmi krępuje,\\
Jezus tym więzom dla nas się poddaje,\\
Na śmierć wydaje.

Bije, popycha tłum nieposkromiony\\
Nielitościwie z tej i owej strony,\\
Za włosy targa; znosi w cierpliwości\\
Król z wysokości.

Zsiniałe przedtem krwią zachodzą usta,\\
Gdy zbrojną żołnierz rękawicą chlusta;\\
Wnet się zmieniło w płaczliwe wzdychanie\\
Serca kochanie.

Oby się serce we łzy rozpływało,\\
Że Cię, mój Jezu, sprośnie obrażało!\\
Żal mi, ach, żal mi ciężkich moich złości\\
Dla Twej miłości.


\subsection{Lament duszy nad cierpiącym Jezusem}

Jezu, na zabicie okrutne, Cichy Baranku od wrogów szukany, Jezu mój
kochany!\\
Jezu, za trzydzieści srebrników, od niewdzięcznego ucznia zaprzedany,
Jezu mój kochany!\\
Jezu, w ciężkim smutku żałością, Jakoś sam wyznał przed śmiercią nękany,
Jezu mój kochany!\\
Jezu, na modlitwie w Ogrójcu, strumieniem potu krwawego zalany, Jezu mój
kochany!\\
Jezu, całowaniem zdradliwym, od niegodnego Judasza wydany, Jezu mój
kochany!\\
Jezu, powrozami grubymi, od swawolnego żołdactwa związany, Jezu mój
kochany!\\
Jezu, od pospólstwa zelżywie, Przed Annaszowym sądem znieważany, Jezu
mój kochany!\\
Jezu, przez ulice sromotnie, Przed sąd Kajfasza za włosy targany, Jezu
mój kochany!\\
Jezu, od Malchusa srogiego, Ręką zbrodniczą wypoliczkowany, Jezu mój
kochany!\\
Jezu, od fałszywych dwóch świadków, Za zwodziciela niesłusznie podany,
Jezu mój kochany!

Bądź pozdrowiony, bądź pochwalony, dla nas zelżony i pohańbiony!\\
Bądź uwielbiony, bądź wysławiony, Boże nieskończony!


\subsection{Rozmowa duszy z Matką Bolesną}

Ach! Ja Matka tak żałosna! Boleść Mnie ściska nieznośna,\\
Miecz Me serce przenika, Miecz Me serce przenika.\\
Czemuś, Matko ukochana, Ciężko na sercu stroskana? Czemu wszystka
truchlejesz?\\
Co mię pytasz, wszystkam w mdłości, Mówić nie mogę z żałości, Krew mi
serce zalewa.\\
Powiedz mi, o Panno moja, Czemu blednieje twarz Twoja? Czemu gorzkie łzy
lejesz?\\
Widzę, że Syn ukochany, W Ogrójcu cały zalany, Potu krwawym potokiem.\\
O Matko, źródło miłości, Niech czuję gwałt Twej żałości! Dozwól mi z
sobą płakać!

\input{parts/gorzkie-zale-ktorys-za-nas}
